<p>mają Państwo koronawirusa. Aby nie zarazić nim innych osób, GGD (Gminna służba zdrowia) prosi Państwa o przestrzeganie poniższych zaleceń.</p>
<ul>
    <li><strong>W każdym przypadku przez 5 dni od chwili pojawienia się u Państwa dolegliwości należy pozostać w domu. Nie wolno przyjmować żadnych gości.</strong></li>
    <li>Jeśli mieszkają z Państwem również inne osoby, należy unikać kontaktu z nimi. Proszę więc pozostawać i sypiać w swoim pokoju. Inni domownicy nie powinni do niego wchodzić.</li>
    <li>Mogą Państwo wyjść z domu dopiero po upływie 5 dni od chwili, gdy po raz pierwszy wystąpiły u Państwa dolegliwości i pod warunkiem, że od 24 godzin nie odczuwają już Państwo żadnych dolegliwości. Należą do nich: gorączka, kaszel, ból gardła i katar jak przy przeziębieniu. Dolegliwości utrzymują się nadal po 5 dniach? Proszę pozostać w domu, dopóki się Państwo nie upewnią, że od 24 godzin nie odczuwają już Państwo żadnych dolegliwości. Izolacja domowa może potrwać do 10 dni od chwili, gdy po raz pierwszy wystąpiły u Państwa dolegliwości.</li>
    <li>Przez 10 dni od chwili pojawienia się u Państwa dolegliwości proszę unikać przebywania w pobliżu osób szczególnie narażonych na zakażenie.</li>
    <li>Proszę powiadomić o swoim zakażeniu osoby, z którymi mieli Państwo kontakt przez okres od 2 dni przed wystąpieniem dolegliwości, do dnia rozpoczęcia izolacji domowej. Proszę zalecić tym osobom, by zapoznały się z informacjami na stronie <a href="https://mijnvraagovercorona.nl">mijnvraagovercorona.nl</a>.</li>
    <li>Jeśli nie występują (lub nie występowały) u Państwa żadne dolegliwości, powyższe zalecenia należy stosować od dnia, w którym wykonali Państwo test (do samodzielnego wykonania), zamiast od dnia, w którym pojawiły się u Państwa dolegliwości.</li>
    <li>Jeśli byli Państwo w żłobku, przedszkolu, szkole podstawowej lub średniej, należy powiadomić tę placówkę o swoim zakażeniu.</li>
    <li>Jeśli pracują Państwo w służbie zdrowia, powinni Państwo porozmawiać ze swoim lekarzem zakładowym lub pracodawcą, czy mogą Państwo przyjść do pracy.</li>
    <li>Proszę regularnie myć ręce wodą i mydłem. Kaszląc lub kichając należy zasłaniać usta/nos łokciem.</li>
</ul>
